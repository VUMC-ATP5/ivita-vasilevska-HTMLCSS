# Nedaudz par sevi
## Esmu [Ivita](img/20210804_173439.jpg).
Mani interesē jaunas lietas, patīk mūzika un sports. Brīvajā laikā mīlu ceļot, šogad biju Gibraltārā. Visvairāk patika kāpt klintīs un meklēt ūdenskritumu nekurienē. Ceļojumos man patīk piedzīvojuma gars un nezināmais priekšā, izaicinājumi un nedaudz nervu kutinoši apstākļi. man stihija ir kalni, tieši tāpēc ar ģimeni šogad arī devāmies uz Poliju. 
Šis gads vispār ir izmaiņām un izaicinājumiem bagāts - esmu uzsākusi arī mācīties braukt ar motociklu. Neiet gluži tik viegli kā gribētos, bet progress ir :).
Esmu arī nomainījusi darbu, tagad strādāju būvniecības jomā un laiks līdz darbam aizņem veselu stundu brauciena. Tā kā pēc dabas esmu pūce, celties agri no rīta man ir īsts izaicinājums. 
Man ir divi jauku bērni, abi puikas, tāpēc garlaicīgi nav - bieži kaujas, strīdas, bet tā jau īsti mīļumbrīnumi, kuriem ļoti garšo saldumi.
Protams, ir vīrs, un vēl divas [degū peles](https://lastatic.ams3.cdn.digitaloceanspaces.com/2015/11/degu_Sh.jpg), kuras nevar sadzīvot vienā būrī, tāpēc dzīvo atsevišķos. 
Gribējām kā labāk un nopirkām divas degū peles, lai nav vienai garlaicīgi, bet sanāca kā vienmēr un tā kā abas ir tēviņi, tad visu laiku plēšas par teritoriju. Katreiz pēc tādas teritorijas dalīšanas bij jāved pie daktera kaut ko sašūt, piemēram, acs plakstiņu. Apnika un sadalijām divos būros.
Tas ir īsumā par mani un manu ģimeni.

